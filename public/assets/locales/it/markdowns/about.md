**Perché Influweb?**

Molte persone che vengono contagiate da sindromi influenzali o simil-influenzali (coronavirus) hanno sintomi lievi e non vanno dal medico. Con l'aiuto di volontari come te possiamo monitorare meglio quello che sta succedendo.
 
**Come funziona lo studio portato avanti da Influweb?**

I partecipanti allo studio devono registrarsi e compilare un questionario iniziale con alcune domande su età, occupazione, nucleo familiare, condizioni di salute pre-esistenti ecc. In seguito riceveranno una e-mail ogni settimana con un link a un questionario per riportare il proprio stato di salute, sia che stiano bene, sia che abbiano sintomi, come ad esempio naso che cola, tosse, starnuti, febbre alta e così via. Ci vogliono circa 30 secondi per completare il questionario se il partecipante non ha sintomi e circa 3-5 minuti se ha sintomi.

La compilazione del questionario ci consente di monitorare la distribuzione di alcuni sintomi in tutta Italia e l\'evoluzione di questa distribuzione nel tempo. I dati raccolti saranno inoltre utilizzati per la ricerca scientifica sulla diffusione delle sindromi influenzali e simil-influenzali. In futuro, la ricerca potrà essere estesa anche ad altri virus e malattie infettive.

**Dati**

I dati sono raccolti e trattati esclusivamente per le seguenti finalità:

- Effettuare ricerche scientifiche e analisi statistiche sulla diffusione delle malattie infettive in Italia e in Europa;

- Pubblicazione di analisi statistiche anonime, comprese rappresentazioni grafiche dei risultati;

- Fornire a te, utente, informazioni sui risultati del sondaggio (ad esempio: quanti utenti registrati nella tua regione hanno l\'influenza o altre malattie infettive);

I dati personali che possiamo trattare per queste finalità sono:

- Anno di nascita, mese di nascita, CAP, sesso, composizione familiare;

- Dati di base relativi al rischio di infezione, ovvero dati sull\'appartenenza a un gruppo a rischio raccomandato per la vaccinazione antinfluenzale, l\'occupazione e lo stile di vita;

- Dati su eventuali sintomi in corso forniti nel questionario sui sintomi;

Desideriamo inoltre informarti che tratteremo i tuoi dati in conformità con le leggi e i regolamenti applicabili e nel pieno rispetto dei tuoi diritti e in particolare della tua privacy.

**Chi può partecipare?**

Chiunque sia residente in Italia può partecipare allo studio su base volontaria. Per garantire che le informazioni sulla diffusione delle sindromi influenzali siano ottenute anche per bambini e ragazzi, i genitori o i tutori di un minore hanno la possibilità di compilare i questionari per conto del loro bambino. Questo non è obbligatorio, ma contribuirà alla ricerca.

**Partecipazione**

La tua partecipazione a questo studio è volontaria e puoi ritirarti dallo studio in qualsiasi momento senza fornire una motivazione.

Lo studio è finanziato dall\'Unione Europea ed è stato valutato da un comitato etico. Il fatto che sia stato finanziato e approvato non significa che dovresti sentirti obbligato a partecipare.

**Patner**

Influweb è supportato da Fondazione ISI, Fondazione CRT e dal progetto VERDI del programma EU Horizon.

Influweb è stato realizzato in collaborazione con [Influenzanet](https://influenzanet.info), la network per il monitoraggio delle malattie influenzali attiva in più di dieci paesi europei e gestita da istituti di sanità pubblica. Influweb rappresenta il nodo italiano di questa network.