## Informativa resa ai sensi dell'art. 13 del Regolamento UE n.2016/679

Gentile Signora/e,

desideriamo informarLa che il Regolamento UE n. 2016/679 "Regolamento
generale sulla protezione dei dati" prevede la tutela delle persone
rispetto al trattamento dei dati personali. Secondo la normativa
indicata, tale trattamento sarà improntato ai principi di liceità,
correttezza e trasparenza, adeguatezza, pertinenza e limitazione,
esattezza e aggiornamento, non eccedenza e responsabilizzazione. I dati
personali sono trattati, ai sensi dell'art. 6, comma 1 lettera a) del
GDPR, previo Suo consenso. Il trattamento delle categorie particolari di
dati personali viene effettuato per fini di ricerca scientifica ai sensi
dell'art. 9, comma 2, lett. j) del GDPR.

Pertanto, Le forniamo le seguenti informazioni:

1\. I dati da Lei forniti, compresi i dati personali dello/a studente o
dell'operatore, dati sulla patologia generale, stato vaccinale,
sintomatologia respiratoria ed allergica, contatti con altri soggetti,
fattori di rischio, e fattori socio-economici e dati ottenuti tramite i
tamponi, verranno trattati esclusivamente per finalità di ricerca
scientifica, nell'ambito del progetto di ricerca "Stell-ARI",
*Sorveglianza integrata ambientale e clinica per la prevenzione delle
infezioni respiratorie acute (ARI) in ambienti chiusi e comunità
vulnerabili*. La ricerca è finalizzata allo studio della diffusione
delle infezioni respiratorie acute, particolarmente da SARS-CoV-2, Virus
dell'influenza, Virus Respiratorio Sinciziale e Adenovirus. Lo scopo è
stabilire se esiste una correlazione spazio-temporale tra focolaio di
malattia in un ambiente chiuso e campioni ambientali di acque reflue,
aria e superfici.

A tal fine ai partecipanti sarà chiesto di svolgere le seguenti
attività:

-   (Esercente la potestà genitoriale/operatore) Compilazione di
    > questionari pseudonimizzati con codice identificativo che
    > impediranno l\'identificazione del partecipante da parte di terzi
    > soggetti. I questionari saranno somministrati online ai soggetti
    > partecipanti e al personale delle strutture, per la rilevazione di
    > sintomi e fattori di rischio individuali. Sarà somministrato un
    > primo questionario al momento iniziale della ricerca per valutare
    > la presenza di fattori di rischio relativi al minore/operatore ed
    > ulteriori questionari in caso di insorgenza di sintomatologia
    > respiratoria nel minore e operatore. Per i minori, i successivi
    > questionari saranno compilati dall'esercente la potestà
    > genitoriale attraverso il portale "STELL-ARI influweb"
    > (http://stellari.influweb.org), mentre gli operatori li
    > completeranno autonomamente utilizzando la stessa piattaforma
    > online.

-   (Studente-minore) Indossare sensori di prossimità (dispositivi
    > prodotti non in serie dall\'azienda Bitmanufaktur, Cambridge UK)
    > le cui informazioni raccolte saranno memorizzate internamente ai
    > dispositivi (tag) ed estratte al termine della raccolta dati,
    > tramite una connessione fisica fra i sensori e i computer degli
    > operatori. I dati raccolti da ciascun sensore rappresentano le
    > relazioni di prossimità, temporalmente risolte, fra quel sensore e
    > gli altri sensori del sistema, insieme alle informazioni sullo
    > stato di movimento del sensore ottenute attraverso un
    > accelerometro a bordo del dispositivo. I sensori sono identificati
    > attraverso pseudonimi numerici, e i dati presenti nella memoria di
    > ciascun sensore non contengono alcuna associazione fra tali
    > pseudonimi ed altri identificativi usati nello studio.

-   (Studente-minore/Operatore) Durante il corso dell\'indagine, saranno
    > identificati eventuali cluster epidemici. Coloro che presentano
    > sintomi acuti di natura respiratoria saranno sottoposti a tamponi
    > molecolari per la malattia da COVID-19, nonché per il Virus
    > Respiratorio Sinciziale, il virus dell\'influenza e adenovirus.
    > Pertanto, nel caso di sintomi acuti, all\'esercente la potestà
    > genitoriale sarà richiesto di effettuare un tampone al minore che
    > presenta i sintomi, e agli operatori per se stessi.
    > Successivamente, dovranno riportare il codice identificativo,
    > fornito al momento della registrazione sul portale Influweb, sul
    > tampone ed allertare un corriere allo scopo incaricato che
    > provvederà al ritiro a domicilio dei campioni e alla rispettiva
    > consegna presso il Laboratorio di Igiene e Virologia Ambientale,
    > Dipartimento di Biologia, Università di Pisa, Via S. Zeno 35/39,
    > Pisa, dove verranno conservati e analizzati. La procedura di
    > ritiro e consegna dei tamponi è gratuita. Dal momento che il
    > Laboratorio di riferimento per le analisi non è accreditato per il
    > rilascio di referti clinico-diagnostici e che i campioni sono
    > pseudonimizzati, non sarà possibile fornire il risultato
    > dell'analisi al singolo partecipante.

2\. Il trattamento dei dati personali sarà effettuato con le seguenti
modalità: Manuale e Automatizzata. I co-titolari del trattamento
metteranno in atto misure tecniche e organizzative adeguate, quali la
cifratura e la pseudonimizzazione, volte ad attuare in modo efficace i
principi di protezione dei dati e a tutelare i diritti degli interessati
in conformità con gli artt. 25 e 32 del GDPR. Al momento del
coinvolgimento, a ciascun partecipante sarà assegnato un codice
identificativo, per garantire la riservatezza dei dati personali e
impedire l'identificazione degli interessati da parte di soggetti terzi.
I documenti/file contenenti i codici identificativi e i dati raccolti
dai sensori di prossimità saranno conservati dai responsabili dei dati
della scuola (Prof.ssa Ing. Rossana Condello) e di Influweb (Prof. Ciro
Cattuto) separatamente dai documenti/file che contengono le altre
informazioni acquisite, i quali saranno conservati dall\'Università di
Pisa. Pertanto, l\'Università non avrà accesso a nessuna chiave di
codifica che permetta di associare i dati e/o i campioni raccolti ad un
determinato partecipante. I dati saranno poi conservati per il tempo
necessario alle finalità e cancellati dopo dieci anni dalla conclusione
della ricerca.

3\. La partecipazione del minore/operatore a questa ricerca è libera e
volontaria. Nel caso dei minori, il modulo di consenso informato dovrà
essere compilato da almeno un esercente la potestà genitoriale e dallo
studente stesso in apposito modulo di consenso allegato alla presente
informativa.. Lei potrà decidere, in ogni momento, di revocare il
consenso, senza che ciò comporti alcuna conseguenza. Tutti i dati
personali eventualmente forniti fino a quel momento verranno eliminati.

4\. Il trattamento, per esclusiva finalità di ricerca scientifica,
riguarda dati personali anche rientranti nel novero dei dati
particolari, tra i quali dati idonei a rivelare lo stato di salute. I
dati finali derivanti dai questionari raccolti da Influweb, una volta
resi anonimi e in forma aggregata, saranno pubblicati dall'Università di
Pisa in collaborazione con la Fondazione ISI, sotto forma di
reportistica/materiale di divulgazione scientifica (pubblicazioni
scientifiche su rivista e convegni) e comunicati alle parti coinvolte,
compreso il committente (Ministero dell'università e della ricerca in
riferimento alla missione 4 (Istruzione e Ricerca) del Piano nazionale
ripresa resilienza (PNRR)).

5\. I Titolari del trattamento sono Fondazione ISI con sede in Torino,
via Chisola 5, nella persona del Presidente pro tempore e l'Università
di Pisa con sede in Pisa, Lungarno Pacinotti 43, nella persona del
Rettore pro tempore.

6\. I Referenti per quanto riguarda il trattamento dei dati personali in
questione sono il Prof. Ciro Cattuto, Direttore Scientifico della
Fondazione ISI e il Prof. Massimo Dal Monte, Direttore del Dipartimento
di Biologia dell'Università di Pisa.

7\. La Responsabile scientifico/Sperimentatore principale della ricerca
è la Prof.ssa Annalaura Carducci del Dipartimento di Biologia
dell'Università di Pisa

8\. I nominativi e le qualifiche dei soggetti autorizzati al trattamento
possono essere conosciuti chiedendoli ai Titolari del trattamento.

9\. Presso i Contitolari del trattamento sono presenti i Responsabili
della protezione dei dati, nominato ai sensi dell'art. 37 del
Regolamento UE 2016/679. Per quanto riguarda l'Università di Pisa Il
responsabile della protezione dei dati può essere contattato ai seguenti
indirizzi: e-mail:
[responsabileprotezionedati@unipi.it](mailto:responsabileprotezionedati@unipi.it)
pec: <responsabileprotezionedati@pec.unipi.it>,
<privacy@isi.it>

10\. In ogni momento potrà esercitare i Suoi diritti di cui alla sezione
2, 3 e 4 del capo III del Regolamento UE n. 2016/679 (es. diritti di
informazione e accesso, di rettifica e cancellazione, di limitazione e
di opposizione al trattamento, di portabilità dei dati personali)
comunicando in forma scritta la sua richiesta agli indirizzi postali di
uno o di entrambi i Contitolari ovvero scrivendo al seguente indirizzo
mail:
[stellari@influweb.org](mailto:stellari@influweb.org)

11\. Le ricordiamo che Lei ha comunque il diritto di presentare un
reclamo all'autorità di controllo (in Italia l'Autorità Garante per la
protezione dei dati personali, www.garanteprivacy.it, e-mail
[protocollo@gpdp.it](mailto:protocollo@gpdp.it) pec:
[protocollo@pec.gpdp.it](mailto:protocollo@pec.gpdp.it),
centralino tel. 06696771)